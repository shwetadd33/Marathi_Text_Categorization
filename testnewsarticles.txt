सांगली - येथे सुरू असलेल्या ३४व्या किशोर गटाच्या राज्य अजिंक्‍यपद खो-खो स्पर्धेत मुलांच्या गटातून पुणे, नगर, मुंबई उपनगर, सोलापूर संघांनी उपांत्यपूर्व फेरीत प्रवेश केला. मुलींच्या गटात प्रमुख संघांची आगेकूच सुरू असतानाच पालघरने बलाढ्य ठाण्यावर सनसनाटी विजय मिळविला.
मुंबई - अर्थसंकल्पात दीर्घकालीन भांडवली कराची (लाँग टर्म कॅपिटल गेन टॅक्‍स) घोषणा केल्यानंतर म्युच्यअल फंडातील गुंतवणूकदार धास्तावले आहेत. मार्च महिन्यात गुंतवणूकदारांनी म्युच्युअल फंडातून तब्बल ५० हजार कोटींची गुंतवणूक काढून (रिडम्पशन) घेतली आहे. लिक्विड आणि डेट फंडांतून मोठ्या प्रमाणात गुंतवणूक काढून घेतल्याचे दिसून आले आहे.
बीसीसीआय वेळोवेळी सरकारकडून कर माफीचा फायदा घेत असते, तसेच देशातील क्रिकेटवर बीसीसीआय आपली मक्तेदारी कायम ठेवत आहे. अन्य क्रीडा संघटना माहितीच्या अधिकाराखाली येऊ शकतात, तर मग बीसीसीआय का येऊ नये. त्यांचे कोणाला तरी उत्तरदायीत्व असायला हवे, असे विधी आयोगाने स्पष्ट केले आहे.
"ए म.एस. धोनी' चरित्रपट असो किंवा "राबता'सारखी फिक्‍शन फिल्म अभिनेता सुशांत सिंग राजपूत प्रत्येक भूमिकेसाठी खूप मेहनत घेताना दिसतो. आता त्याचा आगामी चित्रपट "सोन चिरैया'मधील लूक नुकताच उघड झाला. या चित्रपटात तो चंबळ खोऱ्यातील डाकूच्या भूमिकेत दिसणार आहे. त्याच्या या चित्रपटातील लूकची तुलना "शोले'च्या गब्बरशी होत आहे. या भूमिकेसाठीही तो खूप मेहनत घेतो आहे. या वर्षाच्या सुरुवातीपासून त्याने त्याची म्हणे लाईफ स्टाईलच बदलली आहे. सूत्रांच्या माहितीनुसार, तो सकाळी उठल्यानंतर अंथरूण आवरून झाल्यानंतर पंधरा मिनिटांचा वर्कआऊट करतो. त्यानंतर थंड पाण्याने आंघोळ करतो आणि आपल्या आवडत्या म्युझिकवर मेडिटेशन करतो. दिवसाची सुरुवात तो चहा पिऊन करतो ज्याला तो "सुपरमॅन टी' म्हणतो. ही चहा ब्लॅक टी आणि ग्रीन टीचं मिश्रण असतं आणि ज्यात हळद आणि आलंही टाकतो. आता हा सगळा बदल या चित्रपटासाठी केला आहे की स्वतःसाठी, हे अद्याप समजलेलं नाही. मात्र त्याला या नव्या भूमिकेत पाहण्यासाठी त्याचे चाहते खूप उत्सुक आहेत हे नक्की! 
"झी युवा'वर लवकरच "कट्टी बट्टी' ही नवीन मालिका प्रेक्षकांच्या भेटीला येणार आहे. या मालिकेत अभिनेत्री अमृता सुभाष एका वेगळ्या भूमिकेत दिसणार आहे. या मालिकेत ती अभिनय करत नसून तिने या मालिकेचं शीर्षकगीत गायलं आहे. इतकंच नव्हे; तर या शीर्षकगीताला तिने संगीतही दिलं आहे. अमृता सुभाष आणि स्वानंद किरकिरे यांच्या स्वरसाजात हे शीर्षकगीत सजलंय. या अनुभवाबाबत अमृता म्हणाली की, ""एखाद्या मालिकेचं शीर्षकगीत गाण्याचा, ते संगीतबद्ध करण्याचा आणि स्वानंदसोबत काम करण्याचा हा माझा पहिलाच अनुभव आहे. स्वानंद आणि मी एकाच कॉलेजमध्ये होतो आणि तेव्हापासून स्वानंदनी माझ्यातील गाण्याचं कौशल्य हेरलं आहे. त्यामुळे "कट्टी बट्टी'चं शीर्षकगीत गाताना मला खूप छान वाटलं आणि मी या मालिकेसाठी खूप उत्सुक आहे.''
पुणे/मुंबई - टाटा मोटर्सवर जेव्हा अपयशी कंपनीचा शिक्का मारला जातो तेव्हा अतिशय दु:ख होते, अशी भावना टाटा समूहाचे मानद अध्यक्ष रतन टाटा यांनी व्यक्त केली. पाच वर्षांनंतर पुण्यातील उत्पादन प्रकल्पाला सोमवारी (ता.२) रतन टाटा यांनी भेट दिली. या वेळी टाटा यांनी कर्मचाऱ्यांना संबोधित केले. टाटा मोटर्समध्ये प्रचंड क्षमता असून, कंपनीने अनुकरण न करता नेतृत्व करावे, असे आवाहन टाटा यांनी कर्मचाऱ्यांना केले. या वेळी त्यांच्यासोबत टाटा सन्सचे अध्यक्ष एन. चंद्रशेखरन उपस्थित होते.
मुंबई - पुण्यात सिंचन विभागामार्फत पवना नदीतून गहुंजे स्टेडियमला होणाऱ्या पाण्याचा पुरवठा बुधवारी (ता. १८) मुंबई उच्च न्यायालयाने रोखला. आयपीएलच्या सामन्यांसाठी राज्य सरकारने महाराष्ट्र क्रिकेट असोसिएशनला पाणीपुरवठा करू नये, असे स्पष्ट आदेश न्यायालयाने दिले आहेत. त्यामुळे दोन दिवसांनी होणाऱ्या सामन्यांवर पाणीसंकटाची शक्‍यता आहे. 
नवी दिल्ली - भारतीय क्रिकेट मंडळ (बीसीसीआय) कोणतेही कार्य  सार्वजनिक संस्थेच्या व्याख्येत बसत नाही, त्यामुळे त्यांचा माहिती अधिकाराच्या हक्कामध्ये समावेश करा, अशी शिफारस विधी आयोगाने केंद्र सरकारला केली आहे. केवळ बीसीसीआयच नव्हे, तर त्यांच्याशी संलग्न असलेल्या सर्व राज्य संघटनांचाही या कायद्यामघ्ये समावेश करावा, असे सुचवण्यात आले आहे.
‘भटकंती’ या शोमधून निवेदक तसेच हिंदीतील खलनायक अशी ओळख निर्माण झालेले अभिनेते मिलिंद गुणाजी ‘चालू द्या तुमचं’ या चित्रपटातून मराठीत एका वेगळ्याच रूपात प्रेक्षकांच्या भेटीला येत आहेत. त्यानिमित्ताने त्यांच्याशी मारलेल्या गप्पा
नवी दिल्ली - अमेरिकेची मध्यवर्ती बॅंक ‘फेडरल रिझर्व्ह’ने व्याजदरात वाढ केल्याचा फटका शेअर बाजाराला गुरुवारी बसला. मुंबई शेअर बाजाराचा निर्देशांक सेन्सेक्‍स १२९ अंशांची घसरण होऊन ३३ हजार ६ अंशांवर बंद झाला. राष्ट्रीय शेअर बाजाराचा निर्देशांक निफ्टी ४० अंशांच्या घसरणीसह १० हजार ११४ अंशावर बंद झाला.
‘दिया और बाती हम’चा सिक्वेल असलेल्या ‘तू सूरज मैं सांझ पियाजी’ या मालिकेने आपल्या रोचक कथानकासह प्रेक्षकांचं लक्ष वेधून घेतलं आहे. यामध्ये रिहा शर्मा आणि अविनेश रेखी यांच्या केमिस्ट्रीची सध्या सर्वत्र चर्चा आहे. कनक आणि उमा ऊर्फ रिहा आणि अविनेश यांच्यामधील घटस्फोटामुळे त्यांच्या नात्यावर गंभीर परिणाम होतो, पण निर्माते कनक आणि उमा यांच्यात समेट घडविण्यासाठी वेगळा मार्ग अवलंबणार आहेत. त्यासाठी अभिनेत्री फरिदा जलाल यांची मदत घेण्यात येणार आहे. फरिदा यांची ही भूमिका छोटी असली तरी ती अतिशय महत्त्वपूर्ण आहे. वेद आणि पायल यांच्या लग्नाचा ट्रॅक हा मालिकेमधील टर्निंग पॉइंट असणार आहे.